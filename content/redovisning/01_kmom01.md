---
---
Redovisning kmom01
=========================

<i>Har du tidigare kunskaper (eller förutfattade meningar) i objektorienterad programmering i PHP eller något annat språk? Hur gick det att komma in i PHP och programmering med objekt och klasser?</i>

Jag har inga tidigare erfarenheter i objektorienterad programmering, varken i PHP eller något annat språk. Initialt tycker jag tycker att det var väldigt svårt att förstå logiken i det hela och det gick rätt så trögt att komma in i tänket. Så här till en början känner jag mig vilsen och jag vet inte riktigt var jag ska hitta tips och stöd.

<i>Hur det gick det att utföra uppgiften “Gissa numret”?</i>

Uppgiften ”Gissa numret” var svår att utföra till en början. Jag blev genast väldigt förvirrad av klasser och objekt och det var svårt att styra upp och organisera koden i mina filer. Framför allt så blev jag förvirrad av sessioner men det klarnade mer och mer när jag satt med uppgiften. Jag hoppas att det kommer klarna under nästa kursmoment, eller i alla fall mer under kursens gång.

<i>Vilken taktik valde du för att lagra spelet i sessionen?</i>

För att lagra spelet i sessionen skapaded jag en if-sats som säger att variabeln object ingår i sessionen och inkluderar klassfilen "Guess". I if-satsen inkuderas metoden för att randomisera numret. En if-sats ger ett resultat vid en gissning som lagras i sessionen och en tredje if-sats förstör sessionen. Den stora utmaningen tycker jag var att förstå hur hur metoderna skulle anropas samt hur spelet skulle ingå i en session.

<i>Gick det bra att komma igång med Git och GitHub (du gjorde samma i kursen design)? Har du några inledande reflektioner kring me-sidan och dess struktur?</i>

Att komma igång med Git och GitHub gick bra, det finns kvar någonstans i minnet från kursen design. Dock så behöver jag kolla på befintliga videor då jag ska tagga och pusha till GitHub, det tar kanske ett tag att lära sig utantill hur man gör. Strukturen på me-sidan är även den känd från kursen design så jag känner att jag initiativs har relativt bra koll på den – sen vet jag inte vilka steg och arbetssätt följande kursmoment innefattar.

<i>Vilken är din TIL för detta kmom?</i>

I detta kmom har jag introducerats till objektorienterad programmering. Begreppen ”klasser” och ”objekt” är nya och likaså tillvägagångssättet med uppdelningen av ett program såsom ”Gissa numret”. Dessa saker tar jag med mig som lärdomar från kmom01.
