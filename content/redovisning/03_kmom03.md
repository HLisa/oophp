---
---
Redovisning kmom03
=========================


•	<i>Har du tidigare erfarenheter av att skriva kod som testar annan kod?</i>

Jag har ingen tidigare erfarenhet av att skriva kod som testar annan kod utan det är första gången jag introduceras till det.

•	<i>Hur ser du på begreppen enhetstestning och “att skriva testbar kod”</i>

Jag tänker att enhetstestning är en viktig gren i programmeringen. Det ger en försäkring om att den skrivna koden "är rätt" och fungerar bra. Man kan göra ändringar i koden och kan genom testerna kontrollera att programmets beteende inte ändras. En positiv effekt av enhetstester är snabb feedback. En annan positiv effekt är att testbar kod ofta är lika med en bra struktur.

•	<i>Förklara kort begreppen white/grey/black box testing samt positiva och negativa tester, med dina egna ord.</i>

Black box testing testar funktionalitet - ifall en viss kod fungerar korrekt och fyller sitt syfte. Testerna sker i slutet av ett projekt och kodstrukturen är ofta okänd för testaren. Testerna riktar sig till att hitta saknade eller icke-fungerande funktioner vilket leder till error och felmeddelanden. Man vill se att koden eller programmet gör vad det förväntas göra. White box testing syftar till att testa strukturer och processer och används främst under utvecklingsfasen och här är kodstruktur känd för testaren. Testerna visar hur koden hanterar fel och "exceptions". Grey box testing är en kombination av ovanstående tester. Här kontrolleras ifall resultatet är som förväntat samt genom vilken process resultatet uppnåddes. Kodstrukturen eller programmet är delvis känt för testaren

Med positiva tester vill man påvisa att mjukvaran fungerar som förväntat medans man med negativa tester vill framkalla fel. Här matas felaktig information in för att se att programmet eller koden kan hantera det.

•	<i>Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?</i>

Uppgiften med Tärningsspelet var en stor utmaning och det tog mig många försök att lösa. För att få förståelse för spelet och vilka funktioner som behövdes så byggde jag först ett simpelt spel, utanför ramverket och utan klasser och objekt, där jag hade en spelare och endast använde mig av POST. Det gav mig en överblick över spelet och på så sätt kunde jag tänka ut vilka metoder som skulle behövas. Jag byggde sedan till en klass-fil, men spelet var fortfarande utanför ramverket. Som steg tre integrerade jag spelet i ramverket och la till datorn som en spelare. Jag valde att ha en klassfil för hela spelet med metoder för båda spelarna och en routefil för samtliga knapptryck som skickas till sessionen.

Att integrera spelet i ramverket var lika utmanande som i förra kursmomentet. Jag tänkte mig nog att det skulle gå smidigare och att jag skulle kunna titta tillbaka på gissa-spelet. Efter att ha provat ett flertal olika sätt så fick jag det att fungera.

•	<i>Hur väl lyckades du testa tärningsspelet 100?</i>

Jag upplevde det som svårt att komma igång med testerna och att veta vad jag skulle testa/hur jag skulle konstruera testfunktionen. Jag fick hjälp och chansade helt enkelt på hur de kunde se ut vilket tillslut resulterade i att metoderna testades. Jag hade svårigheter att testa vissa delar av koden. Några metoder innehöll en array som inte gick att testa då den innehöll värden som var null.

•	<i>Vilken är din TIL för detta kmom?</i>

Jag har upplevt det här kursmomentet som väldigt utmanande men jag tror att jag i slutändan tar med mig mycket ny kunskap. Den första utmaningen var att förstå vilka metoder jag behövde och hur dessa skulle konstrueras vilket jag verkligen tycker varit lärorikt. Den andra utmaningen var att integrera spelet i ramverket vilket jag hoppas har gett mig erfarenhet och kunskap som jag kan använda i kommande kursmoment.
